atu connais sannsnnmnnsrs [A. n.

praescripta forma pacis â€˜sacramenti religione astrinxit,
quod praelinitos terminos non excederent: mandatis
quoque adjiciens, ut a regis sumptibus abstineant nisi
pace ecclesiae impetrata, et ne ultra diem qui praestitus
est aliquam faciant moram. Forma autem pacis quae
archiepiscopo expressa est nihil inhonestum continet,
vel quod ecclesiam dedeceat aut personam, nec auc
toritatem ejus in aliquo minuit, quin libere, omui
occasione et appellatione cessante, in ipsum regem, in
regnum et personas regni severitatem ecclesiasticam
valeat exercere, prout sibi et ecclesiae Dei expedire
cognoverit. Consilium tamen amicorum est, eorum-
que sapientum, ut dum pacis verba tractantur mitius
agat, et multa dissimulet: postea, si, (quod absit) pax
non processerit, gravius quasi resumptis viribus perse-
quutores ecclesiae prostraturus.

Spera ergo, dilecte mi, et quicquid interim audieris,
non movearis, quia Deus in tuto posuit causam suam.
Audies forte superbiam Moab: sed memineris quod
superbia major est quam fortitudo ejus. Nam territi
suntin Sion peccatores, possedit timor hypocritas,
qui nisi revertantur a pravitate sua, expellentur et
stare nou poterunt: jam enim securis ad radicem
eorum posita est, et ventilabrum habet angelus in
manu sua, ut grana discernat apaleis. , Praelati nuncii
ad regem profecti sunt, sed'quid apud ipsum invene-
rint, nondum nobis innotuit: hoc tamen certum est
quod se rex verbo et scripto obligavit ad exequendum
consilium et mandatum domini papae, scriptumque

ejus prae manibus est, a qno si resilierit, facile convin-
cetur, sed nec sic credendum censuit ecclesia, ante-

quam verborum fidem operum testimonio roboraret.
Salutatusa te, plurimum et affectuose te resalutat

archiepiscopus, se ad amorem et honorem tuum expo-
nens promptissima devotione.

 

