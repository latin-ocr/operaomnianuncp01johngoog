982 ronnurs sanusuumunsrs [a. o·

hominem scientiam, et absconditam revelat veritatem,
nt eo docente sibi fidelius et familiarius innotescat:
et ut arbitror plane et plene deprehendet quid ab
accensa vel incensa, quid a tepida vel remissa, quid
ab extincta vel fugata et perdita sibi provenerit cari·
tate. Absit tamen ut per blasphemiam aut obsti-
nationem aut desperationem aut impoenitentiam pec-
catum inremissibile commiserit quis in vobis, quia
licet in ramis debilitata et confracta sit canitae, spes
tamen est quod maneat in radice, et rigata et per·
fusa coelestisgratiae imbribus possit revirescere, et verae
compassionis et justitioe facere fructus, si cor posuerit
anima super vias suas, si poenituerit, si culpam latea-
tur‚ si pro facultate satisfaciendo redimat quod com·
misit. Sed fortasse dicetis: Tu quis es aut quae
est domus patris tui lb Israel, ut religiosos arguas
viros, praesertim in ecclesiarum Britanniae cardine
constitutos? Autnos quid commisimus unde caritatem
probes extinctam aut remissam? Ego quidem pro
me respondeo quod praemisi, quia proscriptorum
Christi minimus sum, et, quod ex conscientia loquor,
quem zelus domus Dei, ut alterius parcam judicio vel
errori, jam multo tempore fecit exulare proscriptum:
et qui, ut propriam fatear insipientiam, scandala
fratrum patienti animo sine scrupulo nequeo tolerare.
An non licet mihi praesertim apostolo docente pro·
priam ustionem deplorare in scandalis? Non licet co·
aegrotantes quibus coinfirmor invitare ut pariter cur-
ramus ad medicum? Profecto cuilibet discipulo Christi
etiam minimo liberum est ipso inspirante dare testi-
monium veritati: quam quisquis cx Deo est, non
modo patienter, sed libenter audit. Audite ergoet
vos animo patienti quam ego reputem culpam vestram,
quod dispendium caritatis: quod quaeso ubi apparuerit,
nolite vanis verborum foliis adumbrare, sed opere

 

